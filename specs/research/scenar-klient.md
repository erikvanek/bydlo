# Scénář rozhovoru s „bydlícím" (35 min)

## Před rozhovorem

**Cíl rozhovoru:** Porozumět jobs to be done lidí během životních přechodů spojených s bydlením. Zmapovat kde vzniká frikce, jak ji řeší, a zda existuje nenaplněná potřeba, kterou by mohla adresovat krátká designová konzultace.

**Vazba na hypotézy:**
- H1 (potřeba existuje) — celá část 2 a 3
- H2 (bariéra přístupu) — kvalifikační otázky v části 4
- H3 (neformální náhrady) — část 3
- H4 (ochota investovat) — prototyp + závěr

**Pravidlo pro prototyp:** Prototyp ukazujeme pouze participantům, kteří projdou kvalifikačním bodem v části 4. Poměr kvalifikovaných vs. nekvalifikovaných je sám o sobě datový bod o síle signálu.

---

## 0. Úvod a naladění (3 min)

„Díky, že sis udělal/a čas. Povím ti, o co jde."

„Zajímá nás, jak lidi řeší bydlení — od momentu, kdy se rozhodnou něco změnit, až po to, jak si to místo udělají podle sebe.

Nejde o hodnocení, jestli jsi to udělal/a dobře nebo špatně. Zajímá mě, jak jsi o věcech přemýšlel/a a co to s tebou dělalo. Klidně mluv i o chaosu, nejistotě, improvizaci — to je přesně to, co nás zajímá."

„Nahrávám si to, abych se mohl/a soustředit na rozhovor. Přepis uvidím jen já a kolega. Je to OK?"

---

## 1. Spouštěč změny (5 min)

*Cíl: pochopit push faktory a kontext životní situace.*

- „Popiš mi prosím první moment kdy sis řekl/a: budu se stěhovat."
- „Co tě v tom předchozím bydlení nejvíc štvalo, chybělo nebo omezovalo?"
- „Co se v té době dělo v tvém životě? Co dalšího jsi řešil/a?" (a možná to ovlivnilo i výběr variant)

**Sondy (pokud je odpověď povrchní):**
- „Bylo to spíš praktický, nebo pocitový rozhodnutí?"
- „Co by se stalo, kdybys to neřešil/a v ten daný moment?"

---

## 2. Hledání a rozhodování o novém místě (5 min)

*Cíl: zmapovat proces výběru a co bylo důležité.*

- „Podle čeho jsi vybíral/a, kam se přestěhuješ?"
- „Co pro tebe bylo důležité kromě ceny a lokality? Třeba v dispozicích, vybavení, atmosféře?"
- „Jak dlouho to trvalo? Jak jsi hledal/a?"

**Sondy:**
- „Měnil se ti během hledání pohled na to, co vlastně chceš?"
- „Radil ses s někým v téhle fázi?"

---

## 3. Zařizování a přizpůsobování (7 min)

*Cíl: behaviorální důkazy potřeby. Ne co si myslí, ale co skutečně dělali.*

- „Když jsi měl/a klíče — jak jsi postupoval/a? Co byla první věc, kterou jsi řešil/a?"
- „Přemýšlel/a jsi nad tím, kde co bude, jak to rozložit?"
- „Podle čeho jsi rozhodoval/a, co koupit a kam to dát?"

**Klíčové sondy**
- Pokud zmíní kamaráda/partnera: „Proč zrovna tenhle člověk? Co konkrétně jsi se ptal/a? Poslechl/a jsi tu radu?"
- Pokud zmíní googlování/Pinterest: „Co jsi hledal/a? Našel/a jsi co jsi potřeboval/a?"
- Pokud zmíní nákup nábytku: „Jak jsi rozhodoval/a *co* koupit? A *kam* to dát?"
- „Byly momenty, kdy jsi nevěděl/a, co bude dobře fungovat?"

**Hledání asistentů** — když někdo zmíní osobu, se kterou konzultoval:
- „Co na tom bylo užitečné?"
- „Chtěl/a bys někoho s větší expertízou, nebo stačila ta rada?"

**Konkurenční priority:**
- „Co dalšího jsi v té době řešil/a? Kde v tom všem bylo to zařizování vnitřních prostor — byla to priorita, nebo spíš něco na okraji?"

---

## 4. Reflexe a kvalifikační otázky (5 min)

*Cíl: ohlédnutí + rozhodnutí, zda ukázat prototyp.*

- „Kdyby ses tím měl/a projít znovu, co bys udělal/a jinak?"
- „Co tě dodnes štve, nebo co bys chtěl/a mít jinak?"

### → Kvalifikační otázky (navázané na H1 a H2)

**Q1 (H1 — potřeba):** „Byl nějaký moment, kdy sis říkal/a: *s tímhle si fakt nevím rady* — ne technicky, ale jako co by tam fungovalo, jak to udělat, aby to dávalo smysl a dobře se mi tam žilo?"

**Q2 (H2 — bariéra):** „Napadlo tě někdy oslovit nějakého designéra nebo architekta, i kdyby jen na konzultaci? Co tě napadne, když si to představíš?"

### → Rozhodovací pravidlo

**Ukaž prototyp, pokud:**
- Na Q1 popíše konkrétní moment nejistoty nebo zablokování v designových rozhodnutích
- NEBO na Q2 říká, že o tom přemýšlel/a ale neudělal/a to (a umí říct proč)
- NEBO v části 3 spontánně popisoval/a hledání pomoci, konzultování s lidmi, trávení času rozhodováním

**Neukazuj prototyp, pokud:**
- Zařizování popisuje jako triviální / nezajímavé
- Žádná frikce v designových rozhodnutích se neobjevila
- Potřeba pomoci je čistě logistická (stěhování, montáž)

→ Pokud kvalifikován/a: pokračuj částí 5A
→ Pokud nekvalifikován/a: pokračuj částí 5B

---

## 5A. Prototyp — boundary object (7 min)

*Cíl: udělat abstraktní koncept konkrétním. Sledovat, zda se participant projektuje do vlastní situace.*

**Zarámování:** „Pracujeme na něčem, co by tohle mohlo řešit. Chci ti to ukázat a slyšet, co si o tom myslíš. Není to hotový produkt — zajímá mě tvoje upřímná reakce."

→ Walkthrough prototypu (obě cesty: AI matching konverzace + procházení designérů)

**Sleduj:**
- Projektují se? („Aha, takže já bych mohl/a...")
- Ptají se prakticky? („Kolik by to stálo?", „Jak to funguje?")
- Poukazují na problémy? (dobrý signál — berou to vážně)
- Zdvořile mlčí? (slabý signál)

**Klíčová otázka po průchodu:**
- „Když se vrátíš k tomu svému stěhování — v jakém momentě by ti tohle bylo nejvíc užitečné?"
- „Co by tě na tom přesvědčilo to zkusit? A co by tě odradilo?"

---

## 5B. Prohloubení reflexe — bez prototypu (5 min)

*Cíl: i od nekvalifikovaných participantů získat užitečná data.*

- „Kdybys mohl/a vrátit čas a mít u sebe během toho stěhování jednoho člověka, který ti pomůže s čímkoli kolem bydlení — co bys po něm chtěl/a?"
- „Co by ti v tom procesu nejvíc ušetřilo čas nebo nervy?"

---

## 6. Závěr (5 min)

- „Napadá tě ještě něco, co jsem se nezeptal/a a zdálo by se ti důležitý to zmínit?"
- „Znáš někoho, kdo se v poslední době stěhoval a mohl by mít chuť si o tom popovídat?"

Poděkuj, ukonči nahrávání.

---

## Po rozhovoru — záznam

Vyplň pro každý rozhovor (klidně AI-powered)

| Položka | Odpověď |
|---|---|
| Participant | |
| Datum | |
| Životní situace (stěhování / rekonstrukce / sestěhování) | |
| Kvalifikován/a pro prototyp? (ano/ne) | |
| Na základě čeho? (Q1 / Q2 / spontánně v části 3) | |
| Síla signálu H1 (potřeba existuje): slabý / střední / silný | |
| Síla signálu H2 (bariéra přístupu): slabý / střední / silný | |
| Síla signálu H3 (neformální náhrady): slabý / střední / silný | |
| Reakce na prototyp (pokud ukázán): | |
| Klíčové citáty | |
| Překvapení / co jsem nečekal/a | |