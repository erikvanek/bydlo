# Výzkumný plán: Platforma pro designové konzultace

## Výzkumná otázka

**Jak lidé v životních přechodech (stěhování, rekonstrukce, sestěhování s partnerem) řeší uspořádání a vybavení svého nového prostoru — a kde v tom procesu narážejí na nenaplněné potřeby, které by mohla pomoci naplnit drobná konzultace od odborníků z oborů jako je architektura, interiérový design nebo technický dozor staveb?**

**Jak dnes freelance designéři a architekti přistupují k malým zakázkám a krátkým konzultacím — a co jim v tom brání nebo pomáhá?**

## Cíl výzkumu

Zmapovat problémový prostor z obou stran (poptávka i nabídka) dostatečně na to, abychom mohli udělat kvalifikované rozhodnutí go/no-go.

**Konkrétně**: porozumět jobs to be done lidí při změně bydliště, identifikovat kde vznikají problémy, které se jim při stěhování / uspořádávání nového bydlení špatně řeší a a *vyhodnotit, zda jsou tyto problémy dostatečně bolestivé a časté na to, aby uživila lehkou konzultační službu*.

Na straně nabídky: pochopit, jak designéři dnes pracují s malými zakázkami a jaké bariéry brání přístupu k tomuto segmentu.

Výzkum je explorativní, ne evaluativní. Netestujeme koncept platformy — testujeme, zda je problém reálný, častý a nedostatečně řešený.

## Hypotézy

Seřazeny od nejkritičtějších (musí platit, aby projekt dával smysl) po podpůrné. U každé hypotézy *signál* ukazuje, že to pro ty lidi je problémové místo a *falzifikace* ukazuje, že to pro cílovou skupinu není tak palčivé téma.

### Strana poptávky

**H1 — Potřeba existuje.** Lidé se při změně obydlí potýkají s netriviálními problémy při prostorových a estetických rozhodnutích — ne jen logistiku, ale „nevím, co by fungovalo" nebo „záleží mi na tom, ale neumím to vyřešit."

*Signál:* Příběhy o času stráveném rozhodováním, kompromisy se kterými nejsou spokojeni, neformální hledání pomoci (ptaní se kamarádů, googlování, Pinterest).

*Falzifikace:* Většina participantů popisuje zařizování jako triviální nebo jim na něm nezáleží.

**H2 — Bariéra přístupu k odborníkům je reálná.** Lidé, kterým by designová konzultace pomohla, nehledají pomoc odborníků, protože vnímají designéry jako „pro velké projekty," příliš drahé, nebo prostě nedostupné pro krátkou konzultaci.

*Signál:* Předpoklady o tom, co designéři stojí nebo dělají, výroky typu „to není pro někoho jako já." 

*Falzifikace:* Lidé znají dostupné možnosti a prostě je nechtějí.

**H3 — Neformální náhrady jsou běžné, ale nedostatečné.** Lidé už „najímají" neprofesionály: kamarády s vkusem, partnery, Instagram, IKEA plánovač, Pinterest. Tyto náhrady částečně fungují, ale nechávají mezery a nepřináší finální spokojenost s výsledkem.

*Signál:* Kdo radil a jak užitečné to bylo, co chybělo.

*Falzifikace:* Neformální pomoc plně uspokojuje potřebu.

**H4 — Ochota investovat existuje za správných podmínek.** Když jsou stakes dost vysoké (sestěhování s partnerem, první „vlastní" byt, už se utrácí za nábytek), lidé by zvážili zaplatit za expertní vstup — zejména pokud je zarámovaný jako lehký a nezávazný.

*Signál:* Popis momentů a příběhů, kdy participantům záleželo víc než obvykle, utratili víc než čekali, nebo by zpětně udělali věci jinak.

*Falzifikace:* Ani u high-stakes participantů koncept nerezonuje.

### Strana nabídky

**H5 — Designéři mají nevyužitou kapacitu pro malé zakázky.** Freelance designéři a architekti by rádi dělali krátké konzultace, ale nemají k nim snadný přístup — buď je klienti neoslovují, nebo to ekonomicky nedává smysl bez platformy nebo jinak snadno využitelného nástroje.

*Signál:* Designéři popisují, že odmítají malé zakázky ne proto, že nechtějí, ale proto, že akvizice klienta stojí stejně úsilí jako u velké zakázky a nevyplatí se to.

*Falzifikace:* Designéři o malé zakázky nemají zájem nebo je aktivně odmítají.

**H6 — Matching je problém na obou stranách.** Klienti nevědí, jak najít správného designéra pro svou situaci, a designéři nevědí, jak se dostat k tomuto segmentu klientů.

*Signál:* Obě strany popisují frustraci z hledání toho druhého.

*Falzifikace:* Existující kanály (Instagram, doporučení) fungují dostatečně.

## Kritéria signálu: Go / Prozkoumat víc / Stop

V průběhu první sady spíše explorativních rozhovorů chceme zjistit zejména hlavní vzorce v chování nabídky a poptávka  zjistit, jestli se naše úvodní hypotézy a očekávání objevují v promluvách participantů anebo řeší úplně jiné problémy.

**Silný signál:** 3+ participantů popisuje reálné problémy v designových rozhodnutích. Alespoň 2 aktivně hledali pomoc a našli ji nedostatečnou. Při ukázce prototypu se participanti projektují do vlastní situace. Na straně nabídky: designéři identifikují nevyužitou kapacitu a zájem o lehčí formát práce.

**Střední signál:** Lidé problémy popisují, ale neřadí je mezi své hlavní problémy v dané životní situaci. Koncept je zaujme, ale netáhne je dál. Může to znamenat slabou potřebu, ale taky špatně nastavený screening — to z tohoto kola nepoznáme.

**Slabý signál:** Zařizování je pro většinu triviální. Problémy jsou spíše logistického charakteru pro cílovou skupinu. Designéři o malé zakázky nemají zájem. Prototyp dostane reakci „hezké" bez dalšího zájmu.

## Co tento plán nepokrývá

- Validace business modelu (ekonomika platformy, provize)
- Usability testing prototypu — prototyp je tu výzkumný nástroj, ne předmět výzkumu
- Statistická zobecnitelnost

## Další kroky po tomto kole

**Silný signál:** Zpřesnit ICP, začít lean canvas, naplánovat druhé kolo s přísnějším screeningem.

**Střední signál:** 3-4 další rozhovory cílené na segment s největším tahem. Upravit hypotézy.

**Slabý signál:** Zdokumentovat zjištění, archivovat projekt, jít dál.